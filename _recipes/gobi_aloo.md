---
title: Gobi aloo
category: Middag
description: Indisk blomkåls- och potatisgryta.
author: Malin Mendel
source: https://www.svt.se/recept/aloo-gobi-indisk-blomkals-och-potatisgryta
image: gobi_aloo.png
---

Lök ingår i nästan all indisk mat, och det bästa man kan göra för att få
den indiska mustigheten är att använda mycket lök och steka den orimligt
länge. Då blir den söt, och ihop med tomaternas syrlighet och indiska
kryddor blir enkla råvaror som potatis och blomkål magiskt goda. Aloo gobi
är världens bästa vardagsmat som går supersnabbt att laga om du har lite
kokt potatis och blomkål över.

---

- 4 msk	rapsolja
- 1 tsk	hel spiskummin
- 1 st	kanelstång
- 4 st	kryddnejlikor
- 2 st	stjärnanis
- 6 st	kardemummakapslar
- 2 st	indiska lagerblad

> Värm 3 msk olja i en wok eller gryta, lägg i alla de hela kryddorna och stek tills det luktar gott.

---

- 2 st	gula lökar, hackade

> Häll i lök och stek tills den är väl brynt. 

---

- 1 tsk	malen spiskummin
- 1 tsk	malen koriander
- 1 msk	garam masala

> Tillsätt de malda kryddorna och stek i ytterligare någon minut.  

---

- 3 st	hackade tomater, eller 400 g krossade tomater
- 0.5 st	grönsaksbuljongtärning
- 2.5 dl	vatten
- 1-2 tsk	socker

> Tillsätt tomat, buljong socker och salt. Låt koka ihop i 20 minuter. 

---

- 6 st	kokta potatisar i tärningar, 2 cm stora
- 1 st	litet, kokat blomkålshuvud i buketter
- 1 msk	ketchup
- salt

> Vänd ner potatis och blomkål. Koka på svag värme i 5 minuter.  
>
> Smaka av om det behövs ytterligare salt och socker, tillsätt eventuellt lite ketchup.  

---

- 1 st	chili
- 0.5 dl	curryblad (kan uteslutas)
- 1 tsk	senapsfrön

> _Precis innan servering:_  
> Hetta upp 1 msk olja i en liten stekpanna, lägg i en chili, curryblad och senapsfrön. Stek hastigt under omrörning, se till att senapskornen ger ifrån sig ett ”poppande” ljud.
>
> Häll över grytan. 

---

- Sallad
- Tunna varma bröd

> Servera.

