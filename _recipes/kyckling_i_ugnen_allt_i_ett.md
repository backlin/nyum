---
title: Kyckling i ugnen, allt i ett
category: Middag
description: Lätt att göra och bekvämt med alla ingredienserna i en enda ugnspanna. Samma recept kan naturligtvis lagas med färdigstyckade kycklingdelar. Bröst, lår, ben eller klubbor.
author: Mamma Helena
size: För 4 personer
time: 1.5 h
image: kyckling_alltiett.jpg
---

- 3 msk olja
- 3/2 msk kinesisk soja
- 1 stor vitlöksklyfta
- 3 krm salt
- 3/2 krm peppar (blandad vit och svart)

> Sätt ugnen på 225°.
> 
> Blanda marinaden.

---

- 1 kyckling, färsk eller tinad
- 4 medelstora tomater, ca 400 g
- 8 små lökar, ca 150 g
- 16 champinjoner, ca 250 g eller 3 dl färska kantareller
- 1 zucchini, ca 200 g
- 1 msk olja till plåten
- 1 tsk rosmarin

> Skölj kycklingen noga och torka den. Dela den i 10-12 delar: 2 vingar (skär bort den yttre leden), 4 lårbitar och 4-6 bröstbitar. Skär bort onödigt skinn och plocka ur ev fett.
> 
> Lägg kycklingdelarna i en bunke med marinaden. Blanda om.
> 
> Halvera tomaterna, skala lökarna, skölj och rensa svampen och skär zucchinin i ca 15 mm breda skivor.
> 
> Lägg kyckling och grönsaker snyggt i en oljad långpanna. Pensla kycklingbitarna med marinaden och strö över rosmarin.
> 
> Stek mitt i ugnen 30-40 minuter tills kycklingen fått fin färg och låren är genomstekta.
> 
> Ös någon gång.
> 
> Servera kycklingen med ris och en krispig grönsallad.
