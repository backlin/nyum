---
title: Halvamousse
category: Efterrätter
description: Det här receptet är förenklat från en efterrätt på vår bröllopsresa. De använde en friterad deg istället för havreflarn och pudrade även över florsocker.
author: The White House (Korfu)
source: https://www.thewhitehouse.gr/
size: 6 portioner
veggie: ✓
---

> Gör [havreflarn](havreflarn.html)

---

- 4.5 msk tahini
- 1 msk socker
- 2 dl naturell yoghurt (2.5% fett)
- 4 dl vispgrädde
- Flytande honung

> Tahini som stått i skafferiet separerar fort. Om detta skett blandar du den slät innan användning (gärna med en elvisp med degkrok, för den är tung att röra).
> 
> Vispa ihop tahini, socker och yoghurt till en slät blandning. Detta kan göras i förväg och förvaras i kylen.
> 
> Vispa grädden, helst för hand, men lägsta hastigheten på en elvisp är också ok (då binds luften in långsamt och grädden håller formen bättre). När den är fast vänder du i yoghurtblandningen.

---

- Honung
- Citronmeliss eller myntablad
- Havreflarn

> Lägg upp mousse i skålar eller stora cocktailglas. 
> 
> Stick ner ett flarn och ringla över honung. Garnera med ev. med citronmeliss eller myntablad.
> 
> Servera resterande flarn vid sidan om.
