---
title: Surkål balkan style
category: Tillbehör
description: Serbisk vitkål är inte lika vedig som svensk. Svensk borde också funka (har inte testat) men lär ta längre tid på sig. Det kan vara svårt att hitta serbisk vitkål i butik, så familjen i programmet köpte genom kontakter direkt från en lastbil på en parkering.
author: Meny i P1
source: https://sverigesradio.se/avsnitt/1377460
vegan: ✓
---

- Vitkål
- Ev. rödkål, för färgens skull (ratio 1:20 mot vitkålen)
- Salt (ratio 1:30 mot kålen)

> Ta bort fula blad på utsidan. Skär bort det yttersta på de grövsta nerverna.
> 
> Karva ur roten så det blir ett hål rätt in, i vilket du kan se bladen från insidan.
> 
> Fyll hålet med salt och lägg i ett kärl (med saltet uppåt). Om du har rödkål lägger du i den också (behöver inte gröpas ur och saltas).
> 
> Blanda ut återstående salt i vatten och fyll upp så det täcker med ett par cm till godo. Bäst är att fylla från botten med en slang.
> 
> Låt stå i rumstemperatur 1 vecka och därefter svalt, t.ex. i ett förråd utomhus. Efter c:a 10 veckor är kålen klar att ätas.

---

> Kålen kan antingen användas som tillbehör till mat, i grytor, som sallad (med paprika, olivolja, och vinäger), eller till kåldolmar.
