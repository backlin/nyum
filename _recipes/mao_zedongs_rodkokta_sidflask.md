---
title: Mao Zedongs rödkokta sidfläsk
category: Middag
description: bjudbart; Asiatiskt
author: Kinas mat (SVT)
source: http://www.svt.se/kinas-mat/mao-zedongs-rodkokta-sidflask
size: 3 portioner
image: maos-sidflask.jpg
favorite: ✓
---

- 500 g sidfläsk
- Ris
- 1-2 st salladslökar
- 5 cm ingefära
- 1 dl ljus soja
- 2 msk kinesiskt risvin eller torr sherry
- 4 tsk socker
- 2 tsk sichuan-peppar
- 2-3 st stjärnanis
- 1 st muskotnöt
- 1 st kanelstång
- 3 st lagerblad
- 1 tsk kryddnejlikor


> Lägg kryddnejlikor och sichuanpeppar i en kryddbehållare så att de lätt kan avlägsnas efter att de lagts i grytan.
> 
> Tärna sidfläsket i kuber på 3 cm. Behåll fettet och svålen, det förbättrar smaken. Gillar du inte dessa delar så kan du ta bort dem på tallriken, eller strax före servering.
> 
> Hacka salladslöken och skär ingefäran i millimetertjocka skivor. Skala inte ingefäran, skalet innehåller mycket smak.
> 
> Lägg köttet i en wok eller en vid kastrull och fyll upp med vatten så att det täcks. Koka upp och skumma av.
> 
> Tillsätt samtliga ingredienser men spara lite salladslök, sänk temperaturen och låt sjuda i knappt en timme, eller tills köttet blivit mört.
> 
> Avlägsna kryddorna och släng dem.
> 
> Höj temperaturen och reducera vätskan tills det bara återstår en trögflytande sås, men se upp så att köttet eller såsen inte bränner fast.
> 
> Lägg upp på fat och garnera med hackad salladslök.
> 

---

> Fredrik om receptet (SVT):
> 
> > Oavsett vad man tycker om den gamle diktatorn, så kan man iallafall gilla hans val av favoriträtt. _När alla kan äta rödkokt sidfläsk, då har kommunismen lyckats_ lär han till och med ha sagt. När Mao Zedongs personlige kock, Dong Linfa lagade sin variant hoppade han över stjärnanis, eftersom det enligt honom är norra Kinas stil. Jag har alltid bara ätit rödkokt sidfläsk med stjärnanis, och föredrar denna smak. Välj själva. Vill ni laga bloggaren Purple Crystals moderna variant, så byt ut sockret mot en burk fruktsoda eller liknande läsk.
