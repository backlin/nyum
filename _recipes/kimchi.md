---
title: Kimchi
category: Tillbehör
image: kimchi.jpg
---

- 750 g salladskål
- 1.5 l vatten (eller mer?)
- 3/4 dl salt

> ### Dag 1
> Lös saltet i vattnet.
> 
> Halvera salladskålen på längden och packa i en skål. Fyll på med saltvatten så att det precis täcker.
> 
> Lägg på en tallrik med något tungt så att kålen pressas ihop och låt stå i rumstemperatur i 1 dygn.
> 
> ![](kimchi_steg1.jpg)
>
> _Det går utmärkt att använda annan kål också, t.ex. savoykål._

---

- 125 g rättika, strimlad
- 1.5 dl purjolök, finhackad
- 1 msk färsk ingefära, finriven
- 1.5 msk vitlök, pressad
- 2.5 msk chilipeppar
- 0.5 msk socker
- 0.5 msk fisksås

> ### Dag 2
> Skölj av salladskålen och skär i breda strimlor på tvären.
> 
> Blanda kålen med övriga ingredienser och lägg i en stor burk.
> 
> > *Det är mycket viktigt att burken är tät för annars kommer allt i kylen att ta smak av kimchin när den ställs in där nästa dag.* Detta gäller särskilt grädde och mjölk, och det är inte gott.
> 
> Låt stå i rumstemperatur 1 dygn.

> ### Dag 3
> Ställ in kimchin i kylen och låt stå 5-7 dagar.

> ### Dag 8-10
> Klart att ätas!

---

> Receptet är en optimering av de som finns på ICAs site ([instruktioner](http://www.ica.se/buffe/artikel/kimchi/) och [recept](http://www.ica.se/recept/kimchi-717188/)). Framförallt så hoppar jag över det kryptiska [\"tvinnandet\"](http://www.ica.se/ImageVaultFiles/id_116655/cf_1829/uzVYjSI9WPMgehCMESLi.png) utan skär upp kålen redan innan den stoppas i burken.
> 
> ICA kommer dock med bra tips på hur man kan använda kimchin efter olika långa lagringstider:
> 
> > I koreansk matlagning används kimchin på olika sätt beroende på hur länge den har syrats. När kimchin är precis klar, efter cirka en vecka, är den fräsch och god som tillbehör till alla möjliga rätter. Efter ytterligare två veckor har den tydligare smak och passar till grillad lax, makrill eller stekt fläskkött. Ytterligare några veckor senare har den kraftig smak, och då är det dags att använda kimchin i wok och grytor.
