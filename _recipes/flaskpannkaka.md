---
title: Fläskpannkaka
category: Middag
size: 4 portioner
---

- Morot
- Äpple
- Vitkål
- Äppelcidervinäger
- God raps- eller olivolja
- Salt (viktigt), svartpeppar, lite vitlökspulver
- Gärna lite persilja

> Förbered salladen: Riv morot och äpple, strimla vitkål. Blanda och smaka av. 

---

- 300 g fläskkött, bacon (eller svamp)
- 4 ägg (eller 2 dl kikärtsspad och en knivsudd kala namak, obs. lätt att överdosera!)
- 1 tsk salt
- 4 dl vetemjöl
- 8 dl mjölk (eller veg. alternativ)
- Lingonsylt

> _Nästa gång: Testa att ta lite mindre spad och en gnutta kikärtsmjöl._
>
> Sätt ugnen på 200°C.
> 
> Häll hälften av mjölken i en skål. Vispa ner mjöl och salt till en jämn smet. Häll i resten av mjölken. Vispa sist ner äggen.
> 
> Skär fläsket i små tärningar. Bryn dem i en stekpanna. Fördela fläsket och fett i en långpanna, 30x40 cm (för 4 port) gärna med bakplåtspapper (bilden visar fläskpannkaka för 2 port). Häll smeten över fläsktärningarna.
> 
> Grädda i mitten av ugnen ca 25 min (eller 35 min om du använder kikärtsspad).
