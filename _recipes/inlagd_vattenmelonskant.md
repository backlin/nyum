---
title: Inlagd vattenmelonskant
category: Tillbehör
author: Tasting Table
source: https://www.tastingtable.com/cook/recipes/pickled-watermelon-rind-pickling-summer-recipe
time: 2h:30 prep, 2 dygn vila
vegan: ✓
---

- 2 kg vattenmelon, kanten + 2 dl saft
- 1 tsk salt
- 0.5 dl limejuice (1-2 lime)
- 0.5 dl lönnsirap
- 1 dl ljus vinäger (funkar med vitvins-, äppelcider-, ris-, eller gärna en blandning)
- 1 kanelstång
- 1 kaffirlimeblad

> Filéa ut den vita innerkanten från melonskalet. Spara fruktköttet. Skär bort allt grönt skal eftersom det är vedigt och inte går att äta. Om det finns gröna ådror kvar har du inte tagit bort tillräckligt med skal.
> 
> Skär den vita kanten i lagom munsbitar, lägg i en skål och blanda med saltet. Låt vila 2h.
> 
> Skölj bort saltet och lägg i en burk med tätt lock.
> 
> Mixa och sila fruktkött så du får 2 dl klar saft. Använd råsaftcentrifug om du har. Överblivet fruktkött kan du använda till annat.
> 
> Blanda saften med resterande ingredienser i en kastrull. Koka upp och häll över kantbitarna. Stäng burken och låt stå svalt 2 dygn.

---

> Inlagd vattenmelonskant är ett gott och spännande tilltugg till BBQ (särskilt fläsk) eller cocktails (jag fick höra om det på the Modern Bar Cart podcast).

---

> Det finns många olika varianter med varierande grad av sötma och syra. Just detta recept är mer åt det syrliga hållet. Det har en påtaglig vinägerton som jag tycker är spännande  men kanske inte passar alla.
> 
> Experimentera gärna med
> 
> - svartpeppar
> - stjärnanis
> - ingefära
> - chili
